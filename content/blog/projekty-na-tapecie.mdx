---
title: "Projekty na tapecie"
date: "2026-02-24"
category: "AI"
lang: "pl"
slug: "projekty-na-tapecie"
excerpt: "Przez noc głowa pracowała i rano spisałem kilkanaście projektów, które chcę zbudować w ramach nauki vibe codingu. Od podpięcia feeda z X, przez bloga na Supabase, newsletter, gry, szachy online, płatności, aż po wizualizacje danych z job boardów i generator CV. Wszystko na jednym serwisie — budujemy Frankensteina."
---

Przez noc oczywiście głowa pracowała i rozmyślałem, co tam kolejnego chciałbym zbudować, aby sprawdzić różne możliwości vibe coding i to, jak to wszystko się spina, integrując przy tym różne zewnętrzne narzędzia, czy tworząc je „samodzielnie". Człowiek wstał rano i spisał sobie kilkanaście tematów. Część wydaje się prosta, część nieco bardziej skomplikowana, wszystko jest raczej w zasięgu. Zobaczymy.

## Co kolejnego chciałbym zbudować

1. Podpiąć feed z mojego X po założeniu konta deweloperskiego na tym serwisie
2. Postawić bloga na Supabase z opcją logowania i edytorem tekstu — ogarnąć o co z tym chodzi
3. Notatnik (za logowaniem) w stylu Airtable: nad czym pracowałem, czas zadania i poziom trudności
4. Podpiąć bloga do newslettera, który będzie wysyłał każdy mój nowy wpis i zrobić tu automatyzację
5. Proste Calendly do złapki ze mną z automatycznym dodawaniem do kalendarza Google
6. Jakieś proste gry: snake, saper, pasjans solitaire
7. Może bardziej skomplikowane gry jak szachy z różnymi skórkami szachownicy
8. Szachy z możliwością zagrania ze mną online asynchronicznie (po rejestracji)
9. Zintegrowanie się z jakimś zewnętrznym API
10. Podpięcie płatności pod zakup czegoś

## Lista rzeczy z mojej branży

1. Wizualizacje wykresów na bazie danych z naszych job boardów po API Snowflake
2. Zbudowanie własnej wtyczki do przeglądarki do czegoś, np. scraping ofert pracy
3. Coś pod e-learning, na przykład generator mini-kursu po wrzuceniu linku z YouTube
4. Zbudowanie agregatora newsów o rynku pracy
5. Zbudowanie prostego generatora CV

## Znacznie bardziej rozbudowane struktury

1. Nasz wewnętrzny TomHRM — do urlopów dla firmy
2. Mini-platforma edukacyjna z kursami do nauki na podstawie dostarczonych materiałów

Na razie tyle, co przychodzi mi do głowy, listę będę sobie aktualizował na bieżąco w kolejnych wersjach tego pliku.

## Oczekiwania co do tempa

Jeśli byłbym w stanie pracować 1 dzień (5h) nad jednym tematem z listy 1–10 (w sumie 10 tematów × 5h = 50h) i trzy dni robocze nad tematami z listy branżowej (5 tematów × 15h = 75h) to wychodzi na to, że potrzebowałbym około 125h. Tematów znacznie większych nawet nie wliczam tutaj czasowo. Jest to po prostu zbyt rozbudowany temat.

Czyli jesteśmy mniej więcej na końcu kwartału, zakładając optymistyczne i bardzo wysokie tempo 5h dziennie. Jeśli byłbym w stanie 130h nauczyć się trochę to w sumie czemu nie. Biorąc pod uwagę, że pewnie z paru tematach zakopię się na długie godziny, bo już wkurwiałem się na to, jak źle napisałem jakąś komendę, bo nie dałem tylu myślników, ilu trzeba, to podejrzewam, że przy tych zadaniach problemy zaczną rosnąć wykładniczo. Jak skończę listę 1–10 do końca kwartału, to będę usatysfakcjonowany. Wszystkie wątki z kronikarskim obowiązkiem będę sobie tutaj notował + dodawał do notatnika (punkt 3) w kwestii czasu.

---

Ciekawe, jak to trzeba będzie zbudować, aby połączyć te wszystkie elementy bezpośrednio na jednym serwisie. Chcę to tworzyć w jednym miejscu, aby lepiej orientować się, jak budować nieco bardziej rozbudowane struktury i jak robić ten vibe coding, który ma być sensowny również przy bardziej złożonych tematach. Budujemy zatem tego Frankensteina… :)

Stay tuned!
